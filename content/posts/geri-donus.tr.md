---
title: "4 Yıl Sonra Geri Döndüm: Scraping, Security ve Yeni Projeler"
date: 2025-11-02T00:00:00+03:00
slug: "geri-donus"
draft: false
tags: ["personal", "projects", "security", "scraping", "startup"]
author: "Mazlum"
---

## 4 Yıllık Sessizliğin Ardından

Evet, zaman buldukça blog yazmak için açtığım siteme yaklaşık 4 yıl boyunca yüzüne bakmadıktan sonra artık tekrar bu yola adım attım. Bakalım neler olacak!

Peki bu geçen sürede neler oldu? Bir sürü proje geliştirmeyi denedim, çoğu çöp oldu açıkçası. Kripto için yazılımlar geliştirdim, fena sayılmayacak gelirler elde ettim ancak yine de hatalarım sebebiyle bu kazancımı kaybettim. Eh, öğrenmek için ödenen bir bedel diyebiliriz.

---

## Yapay Zeka ile Değişen Her Şey

Son 1 yıldır yeni bir yola girdim. Herhalde 2012-2013'ten beri yazılım geliştiriyorum ve açıkçası son 1-2 senedir yapay zeka hayatımıza girdiğinden beri **her şey çok değişti**.

Hatta bu blog yazısını yazarken bile destek alıyorum çünkü yapay zeka benden daha iyi bir dile sahip ve anlatım bozukluklarımı çözmeme yardımcı oluyor, yalan yok :)

Neyse, bunca yıl gerçekten o kadar çok şeyde tecrübe edindim ki yazılımda hiç tahmin etmezdim açıkçası. Ancak bu öğrendiğim, uğraştığım şeylerden bana en çok her zaman keyif veren 2 başlık oldu:

### 1. Scraping (Web Kazıma)
### 2. Security (Güvenlik)

---

## İki Tutku: Scraping ve Security

Sanırım ikisi de birbirini besleyen şeyler. Bir tarafta bir şeyleri kazımak, engelleri aşmak varken, diğeri ise bir şeyi savunmak üzerine kurulu. İki yüzü olan bir madalyon gibi düşünebilirsiniz.

### Companyze.com - B2B İstihbarat Platformu

Scraping tarafında şu an hali hazırda bir ürün geliştiriyorum: **[companyze.com](https://companyze.com)**

Bu ürün aslında B2B çalışan insanlar için. Amacı ise potansiyel müşteri hakkında mümkün olduğunca tüm istihbaratı toplamasını sağlıyor, böylelikle müşterinizi tanıyabiliyorsunuz.

**Kitleni tanımadan satış yapman mümkün değil bence.** İşte tam da bu noktada devreye giriyor.

---

### RapidScan.app - Bot Koruması ve Güvenlik Danışmanlığı

Security tarafı için de **[rapidscan.app](https://rapidscan.app)** adında bir ürün geliştiriyorum şu an. Bu ürün temelde 2 hizmete ayrılıyor:

#### 1. Bot Protection (Bot Koruması)

Bu ürünü bitirmek üzereyim, hatta bundan sonraki blog içeriğim bunla alakalı olabilir sanırım. Ama kısaca bahsetmek gerekirse amacı, API veya websitenizi DDoS ve bot saldırılarından mümkün olduğunca en iyi şekilde korumaya çalışmak.

Kompleks bir proje olduğunu düşünmüyorum ancak internet o kadar hızlı değişiyor ki, bot koruma algoritmanı sürekli canlı ve güncel tutmak zorundasın. Aksi takdirde hiçbir işe yaramaz.

#### 2. Güvenlik Danışmanlığı

Bu aslında tek seferlik olarak sattığım bir hizmet. Yıllardır topladığım tüm bilgi birikimimi insanlarla paylaşıyorum ve projelerini inceleyip detaylı bir güvenlik raporu çıkartıyorum.

Hatta daha dün sanırım **[Marc Louvion](https://x.com/marc_louvion)** ile bir iş anlaşması yaptık ve projelerinden birini güvenlik testlerine tabi tuttum. Marc, internetten tanıştığım en iyi girişimcilerden biri olabilir. Bu kadar hızlı üretip bu kadar başarılı olması bence şans değil, gerçekten çok zeki birisi.

*Neyse, bu kadar övdük yeter :)*

---

## Sonuç

Sonuç olarak bu ürünü çıkartma nedenim, dediğim gibi benim gerçekten yapmaktan hoşlandığım şeyi besleyen bir ürün olması. Henüz bitiremedim ancak umarım yakında bitecek.

Kişisel kariyerimdeki işlerim ile ilgili durumlar şimdilik bu kadar.

---

**Not:** Biraz günlük olarak kullanıyorum burayı, içimi dökmek, zihnmi boşaltmak için. Belki benim sıkıcı yazılarımı okumak isteyen birisi olursa diye tabii :)

Bir sonraki yazımda görüşmek üzere!
